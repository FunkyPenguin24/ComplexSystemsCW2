[100599495564162161061,101065660964501882963,Upton Park è uno stadio che può regalare emozioni incredibili, soprattutto per chi è abituato agli impianti italiani. Sorge in un quartiere che di certo non spicca per bellezza o eleganza, anzi, ma se si tralascia questo aspetto, e ci si focalizza sull'esperienza calcistica che si può vivere in questo angolo dell'est di Londra, beh, vale la pena andarci almeno una volta. Per noi tifosi del West Ham United è ovviamente un luogo di culto, e la passione per il club ci fa passare inosservati gli evidenti limiti urbanistici della zona. Uscendo dalla stazione della metropolitana di Upton Park (zona 3) basta percorrere Green Street (verso destra o comunque seguendo la leggera discesa) per vedere dopo pochissimi minuti sulla sinistra l'impianto sportivo del West Ham. Durante la camminata ci si può fermare al pub "The Queens" o da "Ken's cafe". Tappa obbligatoria anche al "Boleyn Pub", che sorge bellissimo dopo lo stadio proseguendo sempre sulla strada principale. Questo è in particolare il luogo di ritrovo dei tifosi degli Hammers più caotico e movimentato, dove poter vivere in tutti sensi una esperienza incredibile: fiumi di birra, cori e canti. Lo stadio si presenta con una facciata caratteristica davvero originale, che ricorda appunto il castello presente nel logo del club. Li si trova la biglietteria e il negozio. Per entrare nei propri posti si passa per i classici tornelli inglesi strettisimi, ma la loro numerosità non fa creare alcuna fila o attesa. Appena si entra all'interno ci si rende subito conto che noi italiani il calcio lo viviamo a metà: l'unica divisione con il campo è rappresentata da un cartellone pubblicitario, e se non si sta attenti nelle fasi di riscaldamento ti arrivano le pallonate addosso se si è in zona porta. La tribuna principale poi è davvero imponente. Lo staff dello stadio, come bene o male in tutti gli stadi inglesi, è organizzatissimo e disponibilissimo. I tifosi del West Ham United rendono poi l'esperienza della partita avvincente e adrenalinica, soprattutto nel settore Bobby Moore e Sir Trevor Brooking lower. No hooligans, no violenza, solo pura passione e voce da vendere. Indipendentemente che tu sia un tifoso degli Hammers, ti consigliamo di andare a vedere almeno una partita in questo bellissimo stadio, che tra l'altro potrebbe diventare presto solo un ricordo, con il possibile passaggio del West Ham United allo stadio olimpico di Londra (quello delle ultime olimpiadi 2012 per intenderci). Maggiori informazioni sullo stadio (come ad esempio quali settori scegliere), sui biglietti e in generale su tutto quello che concerne il West Ham United lo puoi trovare sul sito della Station 936 (Tifosi italiani del West Ham United). COYI]
